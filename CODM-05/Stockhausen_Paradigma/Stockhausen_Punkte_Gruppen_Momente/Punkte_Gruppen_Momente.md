# Punkte, Gruppen & Momente

Percorso che porta dalla composizione per punti, gruppi e poi momenti

Cosa significa avere una scrittura di **matrice seriale o post-seriale**, non significa usare serie, o la tendenza del serialismo integrale; ma ci interessa l'idea di mentalità post-seriale, in quanto crea scale omogenee di valori, in quanto a caratteristiche di emissione del suono, la mentalità seriale cerca di stabilire delle _scale di valori_, poichè essendo una mentalità compositiva che si fonda sulla combinazione di elementi(idea linguistica, e dunque se voglio fabbricarmi una lingua la prima cosa che devo realizzare è un alfabeto). Idea alfabetica della scrittura che permette di riordinare in scale di valori qualsiasi cosa, ordinare anche in classi, poichè nel Gesang der Jungelinge, c'è una scala di scale, e viene serializzato non il grado e le singole, ma i gruppi delle singole altezze, che vengono raggruppati e riordinati secondo un criterio scalare.

(Ascolto di Kontra-Punkte)

### I punti

Secondo Stockhausen i punti sono un sinonimo di note, e non dobbiamo intendere il _puntillismo_ di questa stagione compositiva, come il puntillismo pittorico (ovvero non come una specie di granulazione).
Nei punti vi è l'idea che ogni nota sia una specie di oggetto, universo a se, una monade, ovvero un qualche cosa che ha una sua autonomia ed è vincolata solo da un rapporto deterministico all'interno del pezzo e non ha un vincolo di un'uniformità come la potrebbe avere nei confronti di una melodia.

Stockhausen ci rappresenta i punti come forme geometriche di forme, colore e campiture diverse, descrizione molto utile come rappresentazione, poichè ci aiuta a capire (come la parola distillata ungarettiana) che ha valore isolato, ha senso in se per se, ed ha un suo profilo, caratteristica, colore e una sua personalità. I punti vengono organizzati secondo criteri seriali che realizzano le tessiture udibili in Kontra-Punkte. Ad un certo punto i punti sembra come se esplodessero, e vi sono sventagliate di note, ciò non è un tornare al fraseggio, quanto l'idea che la monade esploda, ed il punto diviene un segnaposto per un qualcosa che si espande.

Se prendiamo una serie (simmetrica), la modifichiamo 11 volte, in maniera tale da avere 12 serie differenti (non imparentate con sistemi simili di derivazione). Abbiamo sostanzialmente una macro-sequenza di 144 suoni piú un 145esimo suono che Stockhausen mette a mo di punto(momento di arbitrio). Abbiamo una sequenza non ripetitiva, non ciclica di 145 note; Stockhausen associa a queste note dei rapporti proporzionali basati sugli intervalli che sono embricati tra coppia e l'altra di nota(ogni nota crea un rapporto con la precedente e la seconda la crea con la prima e la seconda con la terza), abbiamo associato ad ogni nota:
1. un valore di durata(classe di durate)
2. range di altezza
3. indicazione metronomica

### I gruppi

Tutto ciò ci crea delle associazioni tra note, ambito di altezze, rapporto etc... Tutti questi grappoli di informazioni (tante istanze dello stesso oggetto ma con valori diversi)non sono altro che gruppi, ogni gruppo di 145 gruppi, piú una serie di innesti liberi, diventano sezioni del brano _Gruppen_, in cui tutte le indicazioni seriali divengono simboliche e governano una serie di comportamenti, comportamenti tipici di ciascun gruppo.

Facendo un'opera di astrazione possiamo dire che un gruppo sia una classe di parametri in cui presenta i suoi valori particolari.

Puó succedere che i parametri possono essere ereditati dal gruppo successivo, in modi differenti. La filiazione tra un gruppo e l'altro é tipica della scrittura per gruppi, in questo modo ho sempre un'organizzazione seriale, ma i parametri non indicano caratteristiche letterali della singola nota, ma stanno ad indicare caratteristiche di proprietà di determinati comportamenti all'interno del brano.

Teoria interessante, efficace e ricca di spunti.

```
Esempio
Gruppo come figura geometrica
Numero di lati che possono andare da 3 a infinito, il colore, presenza bordo, spessore del bordo etc...

Se ho un quadrato verde con un bordo, ho un gruppo, e grazie  a questa indicazione formale posso costruire una sezione del pezzo con determinate caratteristiche.

Se nel gruppo successivo ho un cerchio senza bordo verde, ho trasmesso alla struttura il colore, cambiando però le altre caratteristiche.

Colore potrebbe essere l'uso del pizzicato, l'uso di determinati strumenti.
```

Considerando che ogni classe possiede tantissime proprietà in scrittura musicale, si intende come scrivere un pezzo come Gruppen, basato su una sequenza di 145+21 gruppi liberi.

Idea di passare dal letterale all'indicativo ed al simbolico.

Passaggio successivo che ci fa arrivare a _Gesang der Jungelinge_ o _Kontakte_, punto d'arrivo oltre il quale Stockhausen cambia qualcosa è la **moment form**.

### Moment form

Possiamo immaginarli come gruppi questi momenti, in cui si perde peró la questione dell'ereditarieità, ovvero l'idea di direzionalità. Per Stockhausen ogni moment deve essere un pannello o tessera con caratteristiche sue esclusive, ma privo di climax, deve essere il puro presente, senza storia o narrazione, senza sintassi interna. Non è un qualcosa che inizia e finisce, ma è una situazione sonora, sempre metafisicamente sempre presente, a cui ci affacciamo per una data durata, dopodichè passiamo a un'altra situazione.

 ### Gruppi e momenti

 La differenza fra gruppi e momenti, è una differenza che ha anche possibilità di scambio, come il Gesang der Jungelinge che è una moment form, ma presenta degli elementi di continuità, poichè la frase principale dei versetti biblici, la sentiamo sempre in tutte le 6 sezioni. Dunque questo è un passaggio, e queste evoluzioni sono passibili di avere dei ritorni, dei passi indietro e dei passi avanti.


Esigenza della composizione che porta Stockhausen a:
1. pronunciare i singoli suoni o puntillismo
2. tipo di composizione che li esplode, e li fa diventare forma
3. a una composizione in cui ritorna la condizione di monade a se stante,in forma assoluta ed in relazione al singolo momento o sezione formale.
