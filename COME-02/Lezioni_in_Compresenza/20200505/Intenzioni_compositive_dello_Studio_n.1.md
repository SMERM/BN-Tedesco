# Intenzioni compositive dello Studio n.1 per chitarra classica

Il primo studio rappresenta gli elementi timbrici già insiti nello strumentista e nello strumento.
L'aumentazione timbrica in questo studio è denotata dall'utilizzo della voce, delle dita, delle mani e delle parti dello strumento in modi variegati.

La differenza di strumento e di esecutore donano allo studio sfumature multiple, l'aspetto importante è la ricerca di un tutt'uno strumentista-strumento.

La domanda che il musicista deve porsi è come posso amalgamarmi allo strumento insinuandomi tra le corde e la cassa armonica?

Questo studio, proprio perchè il primo di una serie deve cercar di far riflettere sul suono dal punto di vista scelsiano (_"sentendo ed agendo al centro del suono"_) ricollocando la tecnica chitarristica appresa durante gli anni di studio ed esecuzione, all'ascolto del proprio suono.
La voce, le unghie, i polpastrelli, il legno dello strumento, ogni particolare deve esser controllato e percepito dallo strumentista come un tutt'uno, solamente in questo modo il battimento, il trillo o il vibrato acquisiranno la chiarezza necessaria per entrare nel suono.

Ad i piú risulterà complesso esser intonati o cercare di _mal trattare_ il proprio strumento con percussioni sul piano armonico, ma è proprio utilizzando il non utilizzato nell'usuale performance chitarristica che si puó esser iniziati ad un ascolto interno del proprio suono e di quello del proprio strumento.

Le necessità elettroacustiche in questo primo studio, sono dedicate ad un'amplificazione trasparente, la voce e la chitarra devono poter coesistere nell'ambiente esecutivo rimanendo sullo stesso piano di energia, rimanendo cristallini nelle loro sfumature dinamiche. È consigliata una microfonazione ravvicinata ed accurata della voce e della chitarra.
